# Energia meccanica

Si scriva un programma che calcoli e stampi i valori di energia cinetica e energia potenziale in funzione del tempo di un punto materiale di massa *m* soggetto alla forza di gravità *mg*. Si ricorda che l'energia cinetica si calcola con la formula *T = ½mv<sup>2</sup>* e quella potenziale con *U = mgh*. Come input devono essere forniti i valori di massa *m*, velocità iniziale *v<sub>0</sub>*, quota iniziale *h<sub>0</sub>* e tempo *t*.

Si ricorda inoltre che in presenza di accelerazione *g*, la velocità vale *v(t) = v<sub>0</sub> - gt* e l'altezza del punto vale *h(t) = h<sub>0</sub> + v<sub>0</sub>t - ½gt<sup>2</sup>*.

Si controlli inoltre che, dati i valori di tempo e altezza iniziale, il punto non si trovi in una posizione negativa rispetto all'origine del sistema di riferimento. Nel caso ciò si verifichi, il programma deve stampare in che momento il punto ha toccato terra e con quale energia cinetica.
